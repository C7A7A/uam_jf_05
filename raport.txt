Praca z Formatem FASTA jest nieprzyjemna od samego początku. Ze względu na brak dokumentacji formatu nie ma jednoznacznie dobrego sposobu na jego implementację. Już na starcie zauważyłem, że opis formatu różni się u różnych źródeł. Polska wikipedia jest dość uboga w informację o formacie, na wikipedii angielskiej jest już tych informacji znacznie więcej, ale pojawia się tam sporo niejednoznaczności. Na przykład:
    a) angielska wikipedia wskazuje, że symbol (i) jest dozwolonym znakiem, polska wikipedia o tym nie wspomina
    b) jedna linia w foracie miała być na początku jego istnienie nie dłuższa niż 120 znaków. Nie ma informacji czy dalej należy trzymać się ograniczenia 120 symboli
    c) pierwsza linia opisu może zaczynać się od znaku ">", ";" 
    d) po linii opisu zaczyna się sekwencja. Wszystkie niedozwolone znaki mają być "ignorowane" (cokolwiek to znaczy)
    e) sekwencje często kończy się symbolem "*", ale nie zawsze
    f) czasami między linią opisu a sekwencją zostawia się linie przerwy, ale nie zawsze
    
Wszystkie te problemy, na pierwszy rzut oka małe, sprawiają, że pisanie parsera do tego formatu jest drogą przez mękę. Nie wiadomo do końca, z jakiego źródła brać informację o formacie. Oprócz tego nie wiadomo jak interpretować niektóre zasaday w formacie. Dodatkowo nie wiadomo czy niektóre informacje o standardzie są przestarzałe i dalej faktycznie używane (na przykład limit 120 znaków).
